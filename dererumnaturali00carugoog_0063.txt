¹4 D·E RERUM NATURA* v. 314.

Stillicidi casus lapidem cavat: uncus aratri
Ferreus occulte decrescit vomer in arcls:
'Strataque iam volgi pedibus detrita viarum
Saxca conspicimus: tum, portas propter, ahena
“ Signa manus dextras ostendunt attenuari
Saepe salutantum tactu, praeterque meantum.
Haec igitur minui, quom sint detrita, videmus;
Sed, quae corpora decedant in tempore quoque,
Invida praeclusit speciem natura videndi.
Postremo, quaecunque dies naturaque rebus
. Paullatim tribuit, moderatim crescere cogens,

Nulla potest oculorum acies contenta tueri3
Nec porro quaecunque aevo macieque senescunt:
Nec, mare quae impendent, vesco sale saxa peresa
Quid quoque amittant in tempore, cernere possis.
. Corporibus caecis igitur natura gerit res. 329
,af Nec tamen undique corporea stipata tenentur ⁵
' ,f Omnia natura3 namque estin rebus inane:
Quod tibi cognosse in multis erit utile rebus3
Nec sinet errantem dubitare, et quaerere semper
ζ , De summa rerum, et nostris diffidere dictis.
ζ’ Quapropter locus est intactus, inane, vacansque.
Quod si non esset, nulla ratione moveri
Res possent3 namque, officium quod corporis exstat,
Officere atque obstare, id in omni tempore adesset
Omnibus: haud igitur quidquam procedere possent,
Principium quoniam cedendi nulla daret res.
At nunc per maria, ac terras, sublimaque coeli,
Multa modis multis varia ratione moveri
Cernimus ante oculos: quae, sinon esset inane,

Non tam sollicito motu privata carerent,
Quam genita omnino nulla ratione fuissent:

 

